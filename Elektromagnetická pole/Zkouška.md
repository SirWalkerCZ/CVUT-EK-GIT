##### **Předpokládaný průběh zkoušky**  

Zkouška bude sestávat ze tří samostatných částí:

- **Teoretická část (písemná)**

Obsahem prvního bloku písemné části bude zodpovězení 10 otázek, které budou obsahem odpovídat okruhům základních otázek ke  zkoušce **[Soubor základních otázek](https://moodle.fel.cvut.cz/pluginfile.php/482308/course/section/76159/EMP_Z%C3%A1kladn%C3%AD_ot%C3%A1zky_2022.pdf)** .  V této chvíli je k dispozici finální verze platná pro ZS  2023/2024. Otázky pro aktuální semestr ZS 2024/2025 se nebudou podstatně lišit. Postupně se budou po částech objevovat v kolonce pod prezentací ke každé přednášce. Na konci semestru budou seskupeny do jednoho souboru a označeny jako finální verze. **V souboru budou červenou barvou vyznačeny otázky, které jsou zásadní a jejichž neznalost nebude při hodnocení zkoušky možné tolerovat !!** Tento blok bude trvat 30 minut. Odpovědi poslouží jako základ pro diskusi v ústní části zkoušky a budou hodnoceny maximálním počtem 10 x 3b = 30b. **Minimální akceptovatelný bodový zisk v této části je 15 bodů (50%)**

**Vzorové zadání, jak by mohl test v této části vypadat:** **[Zadání_test](https://moodle.fel.cvut.cz/pluginfile.php/482308/course/section/76159/vzorove_zadani_test.pdf)**

- **Aplikační úlohy (písemně) o**bsahem druhého bloku písemné části bude logické odvození tří tématicky volených aplikačních úloh, které budou vybrány z množiny uvedené v části "Cvičení" včetně odkazů na tyto úlohy. Převážná část těchto úloh bude diskutována a demonstrována na přednáškách a cvičeních, menší část bude případně doporučena k samostatnému prostudování. Na vypracování každé úlohy bude 20 minut. Úlohy budou hodnoceny maximálním počtem 3 x 10 = 30b ( = 100% možného bodového zisku z této části). **Minimální akceptovatelný bodový zisk v této části je 15  bodů (50%).**

****Vzorové zadání:**  **[Zadání_úlohy](https://moodle.fel.cvut.cz/pluginfile.php/482308/course/section/76159/vzorove_zadani_priklady.jpg)**  
**

- **Povinná ústní část**

Obsahem ústní části zkoušky, která bude pro všechny povinná, bude širší diskuse nad písemnou prací a dále diskuse nad **dvěma konkrétními vylosovanými tématy**, která vycházejí z okruhů uvedených v souboru  "**[Témata pro ústní část zkoušky](https://moodle.fel.cvut.cz/pluginfile.php/482308/course/section/76159/T%C3%A9mata_pro_%C3%BAstn%C3%AD_zkou%C5%A1ku_2022%20%282%29.pdf?time=1672247009148)**". Tyto okruhy témat jsou vybrány ze souboru [](https://moodle.fel.cvut.cz/pluginfile.php/482308/course/section/76159/ot%C3%A1zky_B1B17EMP_%20B2B17EMP_%20A1B17EMP_2017_2018%20.pdf)**[Soubor základních otázek](https://moodle.fel.cvut.cz/pluginfile.php/482308/course/section/76159/EMP_Z%C3%A1kladn%C3%AD_ot%C3%A1zky_2022.pdf?time=1672247782712) [](https://moodle.fel.cvut.cz/pluginfile.php/482308/course/section/76159/ot%C3%A1zky_B1B17EMP_%20B2B17EMP_%20A1B17EMP_2017_2018%20.pdf)**  tak, aby bylo možné o každém tématu podrobněji pohovořit a případně pomocí menšího odvození ukázat, že daná fyzikální skutečnost opravdu platí.  V této chvíli je i zde k dispozici finální verze platná pro ZS  2023/2024. 

Znalost každého z vybraných témat u ústní zkoušky bude hodnocena 20 body orientačně podle tohoto klíče:

**20b = výborná znalost problematiky:**  Student umí dokonale formulovat daný fyzikální problém a vysvětlit fyzikální zákony a matematické vztahy platné pro popis daného problému v plném rozsahu látky probrané na přednáškách a cvičeních. Umí ukázat jejich platnost (odvodit je), má výbornou znalost použitých veličin, jednotek a jejich fyzikálního významu.

**10b =  velmi dobrá znalost problematiky:** Stejně jako první bod, umí však pouze částečně ukázat platnost vztahů a odvodit je.

**5b =  dobrá znalost problematiky:** Stejně jako první bod, neumí však ukázat platnost vztahů a odvodit je.

  

**Výsledné hodnocení u zkoušky bude stanoveno jako součet bodových hodnocení všech tří částí:**

Písemný test(30 bodů) + aplikační úlohy (30 bodů) + ústní část zkoušky (2*20=40 bodů)   = 100 (maximální dosažitelný počet bodů):

Dosažené bodové hodnocení a klasifikační stupeň:

|   |   |
|---|---|
|- **40  – 50**|**E**|
|- **50 –  60**|**D**|
|- **60 –  70**|**C**|
|- **70   **–** 80**|**B**|
|- **více než 80**|**A**|

  
**Důležité upřesňující poznámky k zápočtům a zkoušce**

- Z organizačních důvodů je nutné přijít na zkoušku s již uděleným zápočtem, při písemné ani ústní části zkoušky se nebudou zápočty udělovat.
- Zápočet lze bez problému získat v zápočtovém týdnu a ještě v prvním týdnu zkouškového období, potom pouze na základě písemné žádosti a souhlasu vedoucího katedry.
- **V souladu s platným Studijním a zkušebním řádem ČVUT je student povinen se při zkoušce identifikovat platným identifikačním dokumentem: platným občanským průkazem, cestovním pasem, řidičským průkazem, průkazem studenta (ne indexem).**
- Z organizačních důvodů je nutné, aby byl student na příslušný zkouškový termín řádně přihlášen v KOSu.
- **Student, který se nedostaví na termín zapsaný v KOSu a neomluví se ze závažných důvodů ke dni konání zkoušky, bude klasifikován jako nevyhovující.**
- Ve zkouškovém období bude vypsán dostatečný počet termínů, je ale vhodné neodkládat zkoušku na poslední vypsané termíny, ty je lepší si ponechat v rezervě pro případné opravy. Další rozšiřovaní počtu termínů na poslední chvíli již nebude ani při nejlepší vůli možné, nebude možné ani navyšovat počet studentů v jednotlivých termínech nad rozumně zvládnutelnou mez, která se pohybuje kolem 25 studentů na jeden termín.
- **Z těchto pravidel nebudou poskytovány žádné výjimky.**