>[!alert] Inerciální souřadnicová soustava je taková soustava, ve které se volný hmotný bod (malé těleso) pohybuje po přímce konstantní rychlostí
>

- Název soustavy pochází z latinského slova inertia (setrvávat) – těleso setrvává v rovnoměrném přímočarém pohybu
- Ideální inerciální soustava neexistuje. Musela by být dostatečně daleko od všech těles. Takové místo ale ve vesmíru nenajdeme.
- Snadno můžeme realizovat [*lokální inerciální soustavu*]. Je jí po krátkou dobu volně gravitující malá klec – kabina bez jakéhokoli pohonu, která bloumá vesmírem. V ní se malá tělesa budou skutečně pohybovat konstantní rychlostí po přímkách.